# -*- mode: mandoku-view -*-
#+TITLE: 周易程朱傳義折衷
#+DATE: 2015-09-23 09:34:53
#+PROPERTY: JUAN 1
<pb:KR1a0074_WYG_001-1a>¶
欽定四庫全書¶
　周易程朱𫝊義折𠂻卷一¶
　　　　　　　　　　　　　元　趙采　撰¶
周易¶
　朱氏曰周代名易書名其卦本伏羲所畫有交易變¶
　易之義故謂之易其辭則文王周公所繫故繫之周¶
　　愚曰易卦皆本伏羲所畫按大𫝊以為包犧氏之¶
　　王天下始作八卦以通神明之徳包犧氏没神農¶
<pb:KR1a0074_WYG_001-1b>¶
　　黄帝堯舜氏作皆取所重十三卦以制器又按周¶
　　禮太卜掌三易曰連山歸藏周易其經卦皆八其¶
　　别六十四是三易之卦皆本伏羲所畫世代日逺¶
　　二易不𫝊今𫝊者羲圖周易耳羲圖有卦畫無文¶
　　字後世謂之先天易周易則彖辭文王所作爻辭¶
　　周公所作子孫世守之著其代曰周後世謂之後¶
　　天之易吾夫子晚年好易讀之韋編三絶而為之¶
　　𫝊上&KR0143;下&KR0143;上象下象上繫下繫文言説雜序卦¶
<pb:KR1a0074_WYG_001-2a>¶
　　是為十翼雖專賛羲圖周易而未甞無連山歸藏¶
　　之義其曰始萬物終萬物者莫盛乎艮雖就後天¶
　　八卦論艮而終始之説實論連山首艮㣲㫖何者¶
　　冬雖主藏一歲𤼵育之功却已胚胎於是故後天¶
　　乾居艮位聖人曰乾知太始顓頊歴以十月為首¶
　　者為此也楊子雲作太𤣥與太初歴相應亦兼該¶
　　乎顓頊之歴所以𤼵明連山之義其曰闔户謂之¶
　　坤闢户謂之乾坤之闔户乃居闢户之前此論歸¶
<pb:KR1a0074_WYG_001-2b>¶
　　藏首坤之㫖司馬君實作&KR0467;虚言萬物祖於虛所¶
　　以𤼵明歸藏之義二書於易非贅疣也若乃大𫝊¶
　　論羲文二易象數則惟康節邵子得其說故朱文¶
　　公曰某看了堯夫易看他人易不得此本義外所¶
　　以又作啟蒙也¶
上經¶
　朱子曰以其簡袠重大故分為上下兩篇¶
　　愚按上經三十卦下經三十四卦其卦數本不等¶
<pb:KR1a0074_WYG_001-3a>¶
　　然以反與對者合而觀之則上經得十八卦下經¶
　　亦得十八卦未甞不均也反體在上經者十二在¶
　　下經者十六對體在上經者乾坤坎離頤大過也¶
　　在下經者中孚小過也乾坤坎離頤中孚大過小¶
　　過有對无反餘五十六卦成反體者二十八緫之¶
　　為三十六此邵子所謂三十六宫都是春者也¶
䷀(乾下/乾上)¶
　程子曰上古聖人始畫八卦三才之道僃矣因而重¶
<pb:KR1a0074_WYG_001-3b>¶
　之以盡天下之變故六畫而成卦重乾為乾乾天也¶
　天者天之形體乾者天之性情乾健也健而無息之¶
　謂乾夫天專言之則道也天且弗違是也分而言之¶
　則以形體謂之天以主宰謂之帝以功用謂之鬼神¶
　以妙用謂之神以性情謂之乾乾者萬物之始故為¶
　天為陽為父為君¶
　朱子曰六畫者伏羲所畫之卦也一者竒也陽之數¶
　也乾者健也陽之性也此卦六畫皆竒上下皆乾則¶
<pb:KR1a0074_WYG_001-4a>¶
　陽之純而健之至也故乾之名天之象皆不易焉¶
　問程易言天專言之則道也又曰天地者道也不知¶
　天地即道耶抑天地是形所以為天地乃道耶先生¶
　曰伊川此句某未敢道是天地只以形言先天而天¶
　弗違者如禮雖先王未之有而可以義起之𩔖葢雖¶
　天之所未為而吾意之所為自與道契天亦不能違¶
　也¶
　　愚曰易有太極乾坤者太極之分也天地形也乾¶
<pb:KR1a0074_WYG_001-4b>¶
　　坤者使形者也天地可見而所以使形者不可見¶
　　聖人畫卦以乾坤名之乾坤錯雜乃生六子六子¶
　　即是乾坤破體何以言之乾三畫竒純陽也一陰¶
　　雜於下是為巽雜於中是為離雜於上是為兊巽¶
　　離兊皆破乾之純體也坤三畫耦純陰也一陽雜¶
　　於下是為震雜於中是為坎雜於上是為艮震坎¶
　　艮皆破坤之純體也乾謂三畫純陽夫子曰乾健¶
　　也又曰夫乾天下之至健也三畫純陽亦可謂之¶
<pb:KR1a0074_WYG_001-5a>¶
　　乾謂之健如需言剛健不陷訟言險而健小畜健¶
　　而巽泰内健外順同人文明以健大有剛健文明¶
　　无妄動而健大畜剛健篤實夬健而説皆是有三¶
　　畫純陽所以方有健字他卦雖有陽畫只説得剛¶
　　葢剛與健不同健是全體純陽¶
乾元亨利貞¶
　程子曰元亨利貞謂之四徳元者萬物之始亨者萬¶
　物之長利者萬物之遂貞者萬物之成唯乾坤有此¶
<pb:KR1a0074_WYG_001-5b>¶
　四徳在他卦則隨事而變焉¶
　朱子曰元亨利貞文王所繫之辭以斷一卦之吉㓙¶
　所謂&KR0143;辭者也元大也亨通也利宜也貞正而固也¶
　文王以為乾道大通而至正故於筮得此卦而六爻¶
　皆不變者言其占當得大通而必利在正固然後可¶
　以保其終也此聖人所以作易敎人卜筮而可以開¶
　物成務之精意餘卦倣此　元亨利貞只就物上看¶
　亦分明所以有此物便有此氣所以有此氣便有此¶
<pb:KR1a0074_WYG_001-6a>¶
　理故易𫝊只説元者萬物之始亨者萬物之長利者¶
　萬物之遂貞者萬物之成不說氣只說物者言物則¶
　氣與理皆在其中伊川所説四句自動不得只為遂¶
　字成字説不盡故某略添字説盡　元亨利貞理也¶
　有這四叚氣也有這四叚理便在氣中兩箇不曽相¶
　離¶
　　愚曰卦辭言元亨利貞者六卦此卦及屯隨臨无¶
　　&KR0301;革也然屯隨二卦但說大亨貞臨无&KR0301;革三卦¶
<pb:KR1a0074_WYG_001-6b>¶
　　亦大亨以正而已唯乾四徳不言所利不拘一事¶
　　葢乾徳剛健中正純粹精也他卦則剛柔雜居而¶
　　吉㓙有偏其所以元亨利貞止乎一事爾¶
初九¶
　朱子曰初九者卦下陽爻之名凡畫卦者自下而上¶
　故以下爻為初陽數九為老七為少老變而少不變¶
　故謂陽爻為九¶
　　愚曰下爻稱初不稱下上爻稱上不稱終互見終¶
<pb:KR1a0074_WYG_001-7a>¶
　　下也爻以九命陽以六命陰取天地生數而言也¶
　　繫辭曰叅天兩地而&KR0029;數以天一天三天五積而¶
　　成九故陽爻用九以地二地四積而成六故陰爻¶
　　用六陰陽之老少取天地成數六七八九除十而¶
　　言也數至十窮矣故陽爻稱九不稱七陰爻稱六¶
　　不稱八取老而變也陽老於九陰何以不老於十¶
　　曰陽主進陰主退七為少陽自七而進於九則九¶
　　為老陽是以進為老也八為少陰自八而退於六¶
<pb:KR1a0074_WYG_001-7b>¶
　　則六為老陰是以退為老也陽取其進陰取其退¶
　　聖人扶陽抑陰之㫖可見矣¶
&KR0467;龍勿用¶
　程子曰理無形也故假象以顯義乾以龍為象龍之¶
　為物靈變不測故以象乾道變化陽氣消息聖人進¶
　退初九在一卦之下為始物之端陽氣方萌聖人側¶
　微若龍之&KR0467;𨼆未可自用當晦養以俟時¶
　朱子曰&KR0467;龍勿用周公所繫之辭以斷一卦之吉凶¶
<pb:KR1a0074_WYG_001-8a>¶
　所謂爻辭者也潜藏也龍陽物也初陽在下未可施¶
　用故其象為&KR0467;龍其占曰勿用凡遇乾而此爻變者¶
　當觀此象而玩其占也餘爻倣此¶
　　愚曰震為龍今乾六爻皆以龍言何也乾體本坤¶
　　陽以陰為基以三畫卦言初九坤一變而為震是¶
　　乾者自震而變自震而成也故乾為龍&KR0467;龍不是¶
　　未變化底龍元是能飛躍底龍只初當&KR0467;而&KR0467;葢¶
　　初九變坤下有伏震故曰&KR0467;龍或曰見躍飛皆著¶
<pb:KR1a0074_WYG_001-8b>¶
　　其地&KR0467;與亢不言其所何也曰初不及上已過過¶
　　猶不及皆無位何所之可云¶
九二見龍在田利見大人¶
　程子曰田地上也出見於地上其徳已著以聖人言¶
　之舜之田漁時也利見大徳之君以行其道君亦利¶
　見大徳之人以其成其功天下利見大徳之人以被¶
　其澤大徳之君九五也乾坤純體不分剛柔而以同¶
　徳相應¶
<pb:KR1a0074_WYG_001-9a>¶
　朱子曰九二剛健中正出&KR0467;離𨼆澤及於物物所利¶
　見故其象為見龍在田其占為利見大人九二雖未¶
　得位而大人之徳巳著常人不足以當之故值此爻¶
　之變者但為利見此人而已葢亦為在下之大人也¶
　此以爻與占者相為主賔自為一例若有見龍之徳¶
　則為利見九五在上之大人矣　其他爻象便是占¶
　者惟見龍人當不得所以只當把爻做主占者做客¶
　大人即是見龍　占者當不得見龍飛龍則占者為¶
<pb:KR1a0074_WYG_001-9b>¶
　客利去見那大人即九二九五之徳見龍飛龍是也¶
　若&KR0467;龍君子則占者自當之矣　又曰伊川之病在¶
　那二五相見處卦畫如何會有相見之理只是説人¶
　占得這卦利於見大人萬物覩之覩便是見字　六¶
　爻不必限定説人君且如&KR0467;龍勿用若是庶人得之¶
　自當不用人君得之也當退避見龍在田若是衆人¶
　得之亦可用事利見大人如今所謂宜見貴人之𩔖¶
　易不是限定底物事伊川自說一爻當一事則三百¶
<pb:KR1a0074_WYG_001-10a>¶
　八十四爻只當得三百八十四事自說得好不知如¶
　何到他解却恁地說¶
　　愚曰初九九二地道二居地表故曰田田是九榖¶
　　所生如大田新田之𩔖二變坤為離離為文明故¶
　　曰見龍見龍在田便有養育天下底作用所以夫¶
　　子言善世而不伐徳博而化利見大人恐只是天¶
　　下皆利見此大人也¶
九三君子終日乾乾夕惕若厲无咎¶
<pb:KR1a0074_WYG_001-10b>¶
　程子曰三雖人位已在下體之上未離於下而尊顯¶
　者也舜之𤣥徳升聞時也日夕不懈而兢惕則雖處¶
　危地而無咎在下之人而君徳已著天下將歸之其¶
　危懼可知雖言聖人之事苟不設戒則何以為教作易¶
　之義也¶
　朱子曰九陽爻三陽位重剛而不中居下之上乃¶
　危地也然性體剛健有能乾乾惕厲之象故其占如¶
　此君子指占者而言言能憂懼如是則雖處危地而¶
<pb:KR1a0074_WYG_001-11a>¶
　無咎也　又曰若說龍亦是在旱亢處底龍所以説¶
　君子乾乾夕惕¶
　　愚曰九三不言龍何也曰六位成章兼三才而兩¶
　　之初九九二地道也故曰在田九三九四人道也¶
　　故曰君子九五上九天道也故曰在天天道人道¶
　　言之三五天人之初也剛也地道言之於二地之¶
　　終也柔也亦以明乾六爻元不限定説龍若都説¶
　　龍則人便以乾為人君之卦矣葢乾一卦人君聖¶
<pb:KR1a0074_WYG_001-11b>¶
　　人君子皆可用彼此互相備所以夫子於九三九¶
　　四却說學者進徳脩業如何都把做聖人説伊川¶
　　言君徳已著所以文公云如此則千百年只有舜¶
　　禹用得此爻終日者三變下卦為兌四之二互離¶
　　日在西終日也乾乾也五之三互巽為多白眼惕¶
　　也離日在兌故曰夕惕¶
九四或躍在淵无咎¶
　程子曰淵龍之所安也或疑辭謂非必也躍不躍唯¶
<pb:KR1a0074_WYG_001-12a>¶
　及時以就安耳聖人之動無不時也舜之歴試時也¶
　朱子曰或者疑而未定之辭躍者無所縁而絶於地¶
　特未飛耳淵者上空下洞深昧不測之所龍之在是¶
　若下於田或躍而起則向乎天矣九陽四陰居上之¶
　下改革之際進退未定之時也故其象如此其占能¶
　隨時進退則无咎也　又曰淵與天不争多淵是那¶
　空虚無實底物躍是不著地兩脚跳上去底意思¶
　又荅陳淳曰龍之所安恐未然田是平的所在縱有¶
<pb:KR1a0074_WYG_001-12b>¶
　水亦淺淵則深不可測躍則離乎行而未至乎飛行¶
　尚以足躍則一躍而起足不踏地進則便上天去退¶
　則依舊在淵皆不可測下離乎行上近乎飛不在天¶
　不在田不在人此時進退皆不由我只聽天時而已¶
　　愚曰九四乾道革矣脫去下體變成上道龍於此¶
　　躍而自試焉躍者度徳量力也然猶未甞果於躍¶
　　或焉而已亦未甞離其所在淵而已淵者坎也自¶
　　四至上有坎象四動之五或躍也不躍則怠必於¶
<pb:KR1a0074_WYG_001-13a>¶
　　躍則邪不怠不邪一聽於天時而進退焉是以無¶
　　咎伊川以為舜歴試時曰歴試人試我也或躍我¶
　　自試也人試我者試以職我自者試以徳胡安定¶
　　曰九四出人臣之上切近至尊之位是儲貳之象¶
　　也朱文公曰易不可恁地說如五雖君位亦不可¶
　　專以君言若將九四為儲君則古人未立太子者¶
　　不成虚此一爻也¶
九五飛龍在天利見大人¶
<pb:KR1a0074_WYG_001-13b>¶
　程子曰進位乎天位也聖人既得天位則利見在下¶
　大徳之人與其成天下之事天下固利見夫大徳之¶
　君也¶
　朱子曰剛健中正以居尊位如以聖人之徳居聖人¶
　之位故其象如此而占法與九二同特所利見者在¶
　上之大人耳若有其位則為利見九二在下之大人¶
　也¶
　　愚曰九五變則上卦為離離為飛乾為天離淵而¶
<pb:KR1a0074_WYG_001-14a>¶
　　飛飛龍在天也離為目見也易言悔吝則歸之君¶
　　子言利則歸之所見之人葢廣土衆民非君子之¶
　　所樂中天下定四海非君子之所性飛龍在天豈¶
　　君子之利哉是蒼生之福也¶
上九亢龍有悔¶
　程子曰九五者位之極中正者得時之極過此則亢¶
　矣上九至於亢極故有悔也有過則有悔唯聖人知¶
　進退存亡而無過則不至於悔也¶
<pb:KR1a0074_WYG_001-14b>¶
　朱子曰上者最上一爻之名亢者過於上而不能下¶
　之意也陽極於上動必有悔故其象占如此¶
　　愚曰乾六爻雖言六龍其實只一龍𨼆見躍飛隨¶
　　時位而不同所以&KR0143;言六位時成時乗六龍只是¶
　　一龍而以時處六爻耳文公謂此六爻不是言徳¶
　　學節次是地位節次聖人自有見成之徳只所居¶
　　之位不同徳無淺深而位有髙下亢龍有悔上九¶
　　變則上卦為兑兑為毁折亢滿之累也伊川謂上¶
<pb:KR1a0074_WYG_001-15a>¶
　　九亢極故有悔夫亢極未便有悔亢而欲有為方¶
　　有悔所以夫子言動而有悔若不動安得有悔然¶
　　能悔則尚未至乎凶後世王通論漢武曰能知悔¶
　　而康帝業論隋文曰平陳之後龍徳亢矣而卒不¶
　　悔悲夫此深識大易有悔之義也¶
用九見羣龍无首吉¶
　程子曰用九者處乾剛之道以陽居乾體純乎剛者¶
　也剛柔相濟為中而乃以純剛是過乎剛也見羣龍¶
<pb:KR1a0074_WYG_001-15b>¶
　謂觀諸陽之義無為首則吉也以剛為天下先凶之¶
　道也¶
　朱子曰用九言凡筮得陽爻者皆用九而不用七蓋¶
　諸卦百九十二陽爻之通例也以此卦純陽而居首¶
　故於此𤼵之而聖人因繫之辭使遇此卦而六爻皆¶
　變者即此占之葢六爻皆變剛而能柔者吉之道也¶
　春秋𫝊曰乾之坤曰見羣龍無首吉葢即純坤卦辭¶
　牝馬之貞先迷後得東北喪朋之意¶
<pb:KR1a0074_WYG_001-16a>¶
　　愚按文公此說本之歐公葢用九是變卦乾六爻¶
　　都變則為坤便是元亨利牝馬之貞頭變而身不¶
　　變似無首底龍用九用六歐公得之又曰乾坤用¶
　　九六而不用七八葢九六變而七八不變九上更¶
　　去不得了只得變回來做八六下來便是五生數¶
　　了也去不得所以却去做七文公又謂見群龍無¶
　　首王弼伊川皆解不成他是不見那用九用六之¶
　　説葢九變則六六變則九九六相用剛柔相濟然¶
<pb:KR1a0074_WYG_001-16b>¶
　　後適中故闗子明曰以六用九¶
&KR0143;曰¶
　程子曰卦下之辭為&KR0143;夫子從而釋之通謂之&KR0143;&KR0143;¶
　者言一卦之義故知者觀其&KR0143;辭則思過半矣¶
　朱子曰&KR0143;即文王所繫之辭此名&KR0143;上𫝊上者經之¶
　上篇𫝊者孔子所以釋經之辭也¶
　　或問他卦先&KR0143;𧰼而後爻乾卦乃先爻而後&KR0143;𧰼¶
　　何也愚按晁氏云先儒謂費直専以&KR0143;𧰼文言參¶
<pb:KR1a0074_WYG_001-17a>¶
　　解易爻以&KR0143;象文言雜入卦中者自費氏始費¶
　　氏初變亂古制時猶若今乾坤&KR0143;象繫卦之末¶
　　而卒大亂於王弼其説葢原於孔疏而吕氏不¶
　　取焉朱文公則謂先儒雖言費氏以彖象文言¶
　　㕘解易爻初不言其分𫝊附經至謂鄭康成始¶
　　合&KR0143;象於經則見於魏志甚明又孔疏謂王弼¶
　　以象本釋經文宜相附近故分爻之象辭各附¶
　　其當爻下者則為得之其實今王弼注本之乾¶
<pb:KR1a0074_WYG_001-17b>¶
　　卦葢存鄭康成所附之例坤以下六十三卦則弼¶
　　所自分者此乾卦&KR0143;象在六爻後與他卦別者¶
　　此也後又云近吕伯恭却去後漢中尋得一處¶
　　云是韓康伯改都不説王弼據某攷之其實是¶
　　韓康伯初改如乾卦次序其他是王弼改此文¶
　　公之説今從之但王弼改坤以下六十三卦而¶
　　乾卦獨依舊本附&KR0143;象文言於卦末意者亦所¶
　　以尊乾也¶
<pb:KR1a0074_WYG_001-18a>¶
大哉乾元萬物資始乃綂天¶
　程子曰大哉乾元賛乾元始萬物之道大也四徳之¶
　元猶五常之仁偏言則一事專言則包四者萬物資¶
　始乃統天言元也統言天之道也天道始萬物萬物¶
　資始於天也¶
　朱子曰此專以天道明乾義又析元亨利貞為四徳¶
　以𤼵明之而此一節首釋元義也　又曰元者用之¶
　端而亨利貞之理具焉至於為亨為利為貞則亦元¶
<pb:KR1a0074_WYG_001-18b>¶
　之為爾此元之所以包四徳也若分而言之則元亨¶
　誠之通利貞誠之復其體用固有在矣以用言之則¶
　元為主以體言之則貞為主　曾祖道問元亨利貞¶
　偏言則一事專言則包四者先生云元者乃天地生¶
　物之端乾言大哉乾元萬物資之以始至哉坤元萬¶
　物資之以生乃知元者天地生物之端倪也元者生¶
　意在亨則生意之長在利則生意之遂在貞則生意¶
　之成若言仁便是這意思仁本是生意乃惻𨼆之心¶
<pb:KR1a0074_WYG_001-19a>¶
　也¶
　　愚曰易有太極是生兩儀非謂兩儀既生之後無¶
　　太極也卦卦皆有太極物物皆有太極乾元者乾¶
　　之太極坤元者坤之太極物資乎元不資乎天以¶
　　惟天為大惟元綂之綂者主張是而綱維是也此¶
　　賛元也¶
雲行雨施品物流形¶
　程子曰言亨也天道運行生育萬物也¶
<pb:KR1a0074_WYG_001-19b>¶
　朱子曰此釋乾之亨也¶
大明終始六位時成時乘六龍以御天¶
　朱子曰始即元也終謂貞也不終則无始不貞則无¶
　以為元也此言聖人大明乾道之終始則見卦之六¶
　位各以時成而乗此六陽以行天道是乃聖人之元¶
　亨也¶
　　愚曰此以天地相函坎離相錯而言亨也按虞翻¶
　　論動爻謂陰陽失位則動而變乾九二九四上九¶
<pb:KR1a0074_WYG_001-20a>¶
　　陽居陰位故動而變有坎離象雲行雨施坎之升¶
　　降也大明終始離之往來也六爻之位&KR0467;見躍飛¶
　　亢各有其時聖人因時而乘此六位之龍所以體¶
　　乾之四徳而叅賛天之化育故曰御天御者運用¶
　　而斡旋之也前言統天統如統師静握其權此言¶
　　御天御如御馬動宣其用是利之徳也¶
乾道變化各正性命保合太和乃利貞¶
　程子曰乾道變化生育萬物洪纎高下各以其𩔖各¶
<pb:KR1a0074_WYG_001-20b>¶
　正性命也天所賦為命物所受為性保合大和乃利¶
　貞保謂常存合為常和保合大和是以利且貞也天¶
　地之道常久而不已者保合大和也¶
　朱子曰變者化之漸化者變之成物所受為性天所¶
　賦為命大和陰陽㑹合冲和之氣也各正者得於有¶
　生之初保合者全於已生之後此言乾道變化無所¶
　不利而萬物各得其性命以自全以釋利貞之義也¶
　　愚曰乾坤相交是生變化萬物散殊各正性命各¶
<pb:KR1a0074_WYG_001-21a>¶
　　正者一物具一正也保合者物物同一和也不言¶
　　乾坤而曰乾道者坤從天之道乾道包坤陽得兼¶
　　陰在聖人言乾道變化者坎離為用也坎離為用¶
　　則性命自全冲和之氣絪緼㑹合乾之利且貞者¶
　　在我矣此聖人所以體乾之四徳也四徳者舉其¶
　　綱則元大而包其三循其序則元亨相承利貞相¶
　　代要其實則元即為亨利貞貞即為元一而四四¶
　　實一也¶
<pb:KR1a0074_WYG_001-21b>¶
首出庻物萬國咸寧¶
　程子曰天為萬物之祖王為萬邦之宗乾道首出庻¶
　物而萬彚亨君道尊臨天位而四海從王者體天之¶
　道則萬國咸寧也¶
　　愚曰以元統天而開萬物之生者乾也體元居正¶
　　而遂萬物之生者聖人也聖人不能不同乎物而¶
　　不羣於物是惟無出出則物有所主無為自然而¶
　　萬國各安其天矣故彖終之以此¶
<pb:KR1a0074_WYG_001-22a>¶
象曰¶
　程子曰卦下象解一卦之象爻下象解一爻之象¶
天行健君子以自彊不息¶
　朱子曰天乾卦之象也凡重卦皆取重義此獨不然¶
　者天一而已但言天行則見其一日一周而明日又¶
　一周若重複之象非至健不能也君子法之不以人¶
　欲害其天徳之剛則自彊而不息矣¶
　胡安定曰天者乾之形乾者天之用夫天之形望之¶
<pb:KR1a0074_WYG_001-22b>¶
　其色蒼然南樞入地下三十六度北樞出地上三十¶
　六度狀如倚杵此天之形也言其用則一晝夜之間¶
　凡行九十餘萬里夫人之一呼一吸謂之一息一息¶
　之間天行已八十餘里人之一晝一夜有一萬三千¶
　六百餘息是故一晝一夜而天行九十餘萬里則天¶
　之健可知又按日右轉窮晝夜而一周天與天葢未¶
　始相逺也然日之進也纔足以當晝夜之運而天之¶
　行則常超一度積日以成歲是則天常踰一度而日¶
<pb:KR1a0074_WYG_001-23a>¶
　常不及一度則所謂強健而不息者非天行不足以¶
　當之故聖人於此垂敎欲使人法天之用而不法天¶
　之形君子觀象顧得不自强乎¶
　　愚曰諸卦之象皆舉卦名惟乾卦則不名象以乾¶
　　而言健者何耶曰此聖人所以尊乾也乾非天之¶
　　所能盡人皆知之惟乾無對人未必知之也或曰¶
　　坤非乾之對耶曰乾尊坤卑乾可以兼坤而坤不¶
　　可以及乾猶之君臣耦也而臣不可以並君尊無¶
<pb:KR1a0074_WYG_001-23b>¶
　　二上也夫婦耦也而婦不可以並夫家無二主也¶
　　乾之道能備三才萬物之象而三才萬物之象不¶
　　能兼乾之象故聖人名卦不曰天而曰乾乾為天¶
　　地萬物之元尊而無對天行雖得乾之健而不足¶
　　以盡乾故聖人於大象不曰天行乾而曰天行健¶
　　豈非以乾道包括甚大所以御天而始萬物有非¶
　　天之所能盡故與¶
&KR0467;龍勿用陽在下也¶
<pb:KR1a0074_WYG_001-24a>¶
　　愚曰乾以坤為體以卦氣言變坤之初六為復則¶
　　陽剛潜於坤下故曰商旅不行后不省方勿用而¶
　　陽在下也易有當用爻變言者今舉其一他可𩔖¶
　　推¶
見龍在田徳施普也¶
　程子曰見於地上徳化及物其施已普也¶
終日乾乾反復道也¶
　程子曰進退動息必以道也¶
<pb:KR1a0074_WYG_001-24b>¶
　朱子曰反復重復踐行之意¶
　　愚曰陽在下以氣言也徳施普以徳言也終日乾¶
　　乾反復道者以學言也二卦相因乾之又乾不已¶
　　於行如此則反復皆道無入而不自得也¶
或躍在淵進无咎也¶
　程子曰量可而進&KR0408;其時則無咎也¶
　朱子曰可以進而不必進也¶
飛龍在天大人造也¶
<pb:KR1a0074_WYG_001-25a>¶
　程子曰大人之為聖人之事也¶
　朱子曰造猶作也¶
亢龍有悔盈不可久也¶
　程子曰盈則變有悔也¶
　　愚曰上卦皆以用言四有進退之義知其可進而¶
　　進非甞試也五當大有為之時則不可以不為上¶
　　當亢極之世則不可以無變所謂聖人因時如此¶
　　耳¶
<pb:KR1a0074_WYG_001-25b>¶
用九天徳不可為首也¶
　程子曰用九天徳也天徳陽剛復用剛而好先則過¶
　矣¶
　朱子曰言陽剛不可為物先故六陽皆變而吉　天¶
　行以下先儒謂之大象潜龍以下先儒謂之小象後¶
　倣此¶
文言曰¶
　程子曰他卦彖象而已獨乾坤更設文言以發明其¶
<pb:KR1a0074_WYG_001-26a>¶
　義¶
　朱子曰此篇申&KR0143;傳象傳之意以盡乾坤二卦之藴¶
　而餘卦之說因可以例推云¶
　　愚曰聖人賛易獨文言於乾坤而於乾又加詳焉¶
　　何也曰乾坤易之門也詳於乾所以詳於坤詳於¶
　　乾坤所以詳於諸卦也使後世觀乾坤之義變化¶
　　不一而意弗可盡故於他卦不敢不究心焉¶
元者善之長也亨者嘉之會也利者義之和也貞者事¶
<pb:KR1a0074_WYG_001-26b>¶
之幹也¶
　朱子曰元者生物之始天地之徳莫先於此故於時¶
　為春於人則為仁而衆善之長也亨者生物之通物¶
　至於此莫不嘉矣故於時為夏於人則為禮而衆美¶
　之㑹也利者生物之遂物各得宜不相妨害故於時¶
　為秋於人則為義而得其分之和貞者生物之成實¶
　理備具隨在各足故於時為冬於人則為智而為衆¶
　事之幹幹者木之身枝葉所依以立者也　問元者¶
<pb:KR1a0074_WYG_001-27a>¶
　善之長先生曰亨利貞皆善也而元乃為四者之長¶
　是善端初𤼵見處也亨者嘉之會先生曰此處難下¶
　語且以草木言之𤼵生到夏時好處都來湊會嘉只¶
　是好處會是期會也　元者善之長春秋𫝊記穆姜¶
　所誦之語謂元者體長覺得體字較好是一體之長¶
　也　孔子於文言只說利者義之和是掉了那利只¶
　是義之和為利葢是不去利上求利只義之和處便¶
　是利　或問利者義之和也曰義之和處便是利如¶
<pb:KR1a0074_WYG_001-27b>¶
　君臣父子各得其宜此便是義之和處安得云不利¶
　如君不君臣不臣父不父子不子此便是不和也安¶
　得云利孔子所以罕言利者葢不欲專以利為言恐¶
　人只管去利上求也　問程子曰義安處便為利只¶
　是當然便安否曰是只萬物各得其分便是利君得¶
　其為君臣得其為臣父得其為父子得其為子何利¶
　如之這利字即易所謂利者義之和利便是義之和¶
　處程子當初此處解得亦未親切不似這語却親切¶
<pb:KR1a0074_WYG_001-28a>¶
　義似初不和而却和截然而不可犯似不和分别後¶
　萬物各止其所却是和不和生於不義義則無不和¶
　和則無不利矣　貞者事之幹伊川説貞字只以為¶
　正恐未足以盡貞之義須是說正而固然亦未推得¶
　到知上看得來合是如此知是那黙運事變底件物¶
　事所以為事之幹¶
君子體仁足以長人嘉會足以合禮利物足以和義貞固¶
足以幹事¶
<pb:KR1a0074_WYG_001-28b>¶
　朱子曰以仁為體則無一物不在所愛之中故足以¶
　長人嘉其所會則無不合禮使物各得其所利則義¶
　無不和貞固者知正之所在而固守之所謂知而勿¶
　去者也故足以為事之幹　又曰體仁如體物相似¶
　人在那仁裏做骨子所謂體仁仁只是箇道理須著¶
　是有這人方體得他做他骨子伊川比而效之之說¶
　却覺見不是　又曰伊川說利物足以和義覺他說¶
　得糊塗如何喚做和合於義四句都說不力　嘉會¶
<pb:KR1a0074_WYG_001-29a>¶
　須是有禮後底事然這意思却在禮之先嘉其所會¶
　時未說到那禮在然能如此則便能合禮利物時未¶
　說到和義在然能物各得其利便能和義㑹字難説¶
　是那萬物一齊𤼵見處得他盡嘉美便是如只一事¶
　兩事嘉美時未為嘉會這利字是好底如孟子所説¶
　戰國時利是不好底¶
　　愚曰體仁是把仁道做切身事看如痒疴疾痛舉¶
　　切吾身故足以長人嘉會是物之嘉美者一齊會¶
<pb:KR1a0074_WYG_001-29b>¶
　　聚方足以合禮即魚麗詩序美萬物盛多能僃禮¶
　　之意利物是使萬物各得其順利如君臣父子之¶
　　𩔖各得順利便為和便為義先言利者義之和是¶
　　解利字不是財利之利不是不好底利乃義之和¶
　　處便是利繼言利物足以和義是言物各得其順¶
　　利便足以為和義葢利和義只一般不利是不和¶
　　不和必是不義義則必和和則必利所以聖人言¶
　　利物則足以和義矣若伊川云合於義乃能利物¶
<pb:KR1a0074_WYG_001-30a>¶
　　恐似倒說了貞固是固得正當恰好如尾生乃是¶
　　不正之固伊川只言貞是幹事之用恐未盡須是¶
　　以貞而固方為事之幹非貞而固與貞而不固則¶
　　事便植立不起矣¶
君子行此四徳故曰乾元亨利貞¶
　朱子曰非君子之至健无以行此故曰乾元亨利貞¶
　此一節申&KR0143;𫝊之意與春秋載穆姜之言不異¶
初九曰&KR0467;龍勿用何謂也子曰龍徳而𨼆者也不易乎¶
<pb:KR1a0074_WYG_001-30b>¶
世不成乎名遯世无悶不見是而无悶樂則行之憂則¶
違之確乎其不可㧞&KR0467;龍也¶
　程子曰自此以下言乾之用用九之道也初九陽之¶
　微龍徳之&KR0467;𨼆乃聖賢之在側陋也守其道不隨其¶
　世而變晦其行不求知於時自信自樂見可而動知¶
　難而避其守堅不可奪&KR0467;龍之徳也¶
　朱子曰龍徳聖人之徳也在下故𨼆易謂變其所守¶
　大抵乾卦六爻文言皆以聖人明之有𨼆顯而無淺¶
<pb:KR1a0074_WYG_001-31a>¶
　深也¶
九二曰見龍在田利見大人何謂也子曰龍徳而正中¶
者也庸言之信庸行之謹閑邪存其誠善世而不伐徳¶
博而化易曰見龍在田利見大人君徳也¶
　程子曰以龍徳而處中正者也在卦之正中為得正¶
　中之義庸信庸謹造次必於是也既處無過之地則¶
　唯在閑邪邪既閑則誠存矣善世而不伐不有其善¶
　也徳愽而化正已而物正也皆大人之事雖非君位¶
<pb:KR1a0074_WYG_001-31b>¶
　君之徳也¶
　朱子曰正中不潜而未躍之時也常言亦信常行亦¶
　謹盛徳之至也閑邪存其誠無斁亦保之意言君徳¶
　也者釋大人之為九二也　又曰夫子怕人不把九¶
　二做大人别討一箇大人所以云這裏說君徳也兩¶
　處皆如此說龍徳正中以下皆君徳言雖不當君位¶
　却有君徳所以也喚做大人¶
九三君子終日乾乾夕&KR0357;若厲无咎何謂也子曰君子¶
<pb:KR1a0074_WYG_001-32a>¶
進徳脩業忠信所以進徳也脩辭立其誠所以居業也¶
知至至之可與幾也知終終之可與存義也是故居上¶
位而不驕在下位而不憂故乾乾因其時而惕雖危无¶
咎矣¶
　程子曰三居下之上而君徳已著將何為哉唯進徳¶
　脩業而已内積忠信所以進徳也擇言篤志所以居¶
　業也知至至之致知也求知所至而後至之知之在¶
　先故可與幾所謂始條理者知之事也知終終之力¶
<pb:KR1a0074_WYG_001-32b>¶
　行也既知所終則力進而終之守之在後故可與存¶
　義所謂終條理者聖之事也此學之始終也君子之¶
　學如是故知處上下之道而無驕憂不懈而知懼雖¶
　在危地而无咎¶
　朱子曰忠信主於心者無一念之不誠也脩辭見於¶
　事者無一言之不實也雖有忠信之心然非脩辭立¶
　誠則無以居之知至至之進徳之事知終終之居業¶
　之事所以終日乾乾而夕猶惕若者以此故也可上¶
<pb:KR1a0074_WYG_001-33a>¶
　可下不驕不憂所謂无咎也　問知至至之知終終¶
　之先生曰上至字是至處下至字是到那至處知終¶
　是終處終之是終之而不去葢求必終於是而守之¶
　不去也知至至之可與幾也先知為幾如人欲往長¶
　安雖未到長安然已知長安之所在所謂可與幾也¶
　若已到彼則不謂之幾幾者先知之謂也知終終之¶
　可與存義也存者守而勿失既知得箇道理如此則¶
　堅守之而勿失所謂可與存義也　問脩辭立其誠¶
<pb:KR1a0074_WYG_001-33b>¶
　所以居業也曰且如胡説脫空誠意如何立說一句¶
　話是一句的確方立得誠居業如人住屋子日日如¶
　此　又曰伊川說這箇做两事明道只做一意說知¶
　至雖未做到那裏然已知道業可居心心念念做將¶
　去脩辭立其誠以終他終便是居了進徳知至可與¶
　幾是一𩔖事這般處說得精那始條理終條理底說¶
　得粗¶
九四或躍在淵无咎何謂也子曰上下无常非為邪也¶
<pb:KR1a0074_WYG_001-34a>¶
進退无恒非離羣也君子進徳脩業欲及時也故无咎¶
　程子曰或躍或處上下無常或進或退去就從宜非¶
　為邪枉非離君𩔖進徳脩業欲及時耳時行時止不¶
　可恒也故云或深淵者龍之所安也在淵謂躍就所¶
　安淵在深而言躍但取進就所安之義或疑辭隨時¶
　而未可必也君子之順時猶影之隨形可離非道也¶
　朱子曰内卦以德學言外卦以時位言進徳脩業九¶
　三備矣此則欲其及時而進也¶
<pb:KR1a0074_WYG_001-34b>¶
　　愚曰時者事之會君子進徳脩業欲及時者懼失¶
　　其會也葢可躍而怠是為失時失時則徳業息咎¶
　　也未可躍而躁是為先時先時則徳業隳亦咎也¶
　　可進而進可退而退是為及時及時則徳業成何¶
　　咎之有三四一様是徳業到此更説欲及時葢天¶
　　命廹聖人矣¶
九五曰飛龍在天利見大人何謂也子曰同聲相應同氣¶
相求水流濕火就燥雲從龍風從虎聖人作而萬物覩¶
<pb:KR1a0074_WYG_001-35a>¶
本乎天者親上本乎地者親下則各從其𩔖也¶
　程子曰人之與聖人𩔖也五以龍徳升尊位人之𩔖¶
　莫不歸仰况同徳乎上應於下下從於上同聲相應¶
　同氣相求也流濕就燥從龍從虎皆以氣𩔖故聖人作¶
　而萬物皆覩上既見下下亦見上物人也古語云人物¶
　物論謂人也易中利見大人其言則同義則有異如¶
　訟之利見大人謂宜見大徳中正之人則其辯明言¶
　在見前乾之二五則聖人既出上下相見共成其事¶
<pb:KR1a0074_WYG_001-35b>¶
　所利者見大人也言在見後本乎天者如日月星辰¶
　本乎地者如蟲獸草木隂陽各從其𩔖人物莫不然¶
　也¶
　　愚曰龍以在天為正聖人以在上為正聖人在上¶
　　則有自然之應是以萬物無失𩔖天地無遺功此¶
　　無心之感耳蘇氏曰燥濕不與水火期而水火即¶
　　之龍虎非有求於風雲而風雲應之聖人非有意¶
　　於物覩而物莫不欲見之¶
<pb:KR1a0074_WYG_001-36a>¶
上九曰亢龍有悔何謂也子曰貴而旡位高而无民賢¶
人在下位而无輔是以動而有悔也¶
　程子曰九居上而不當尊位是以無民無輔動則有¶
　悔也¶
　　愚曰在上故貴過五故無位無陰故無民九二賢¶
　　也而不為應故無輔動必有悔用静乃吉也¶
&KR0467;龍勿用下也¶
　程子曰此以下言乾之時勿用以在下未可用也¶
<pb:KR1a0074_WYG_001-36b>¶
見龍在田時舍也¶
　程子曰隨時而止也¶
　朱子曰言未為時用也¶
終日乾乾行事也¶
　程子曰進徳脩業也¶
或躍在淵自試也¶
　朱子曰未遽有為姑試其可¶
飛龍在天上治也¶
<pb:KR1a0074_WYG_001-37a>¶
　程子曰得位而行上之治也¶
亢龍有悔窮之災也¶
　程子曰窮極而災至也¶
乾元用九天下治也¶
　朱子曰言乾元用九見與他卦不同君道剛而能柔¶
　天下無不治矣¶
　或問用九何以天下治自古帝王皆以九&KR0241;治如舜¶
　之命九官禹以六府三事允治葢九乃天數之全是¶
<pb:KR1a0074_WYG_001-37b>¶
　以聖人於中庸則三陳九經以為天下國家於乾則¶
　三陳用九而天下治其意一也¶
&KR0467;龍勿用陽氣&KR0467;藏¶
　程子曰方陽微&KR0467;藏之時君子亦當晦𨼆未可用也¶
見龍在田天下文明¶
　程子曰龍徳見於地上則天下見其文明之化也¶
終日乾乾與時偕行¶
　程子曰隨時而進也¶
<pb:KR1a0074_WYG_001-38a>¶
或躍在淵乾道乃革¶
　程子曰離下位而升上位上下革矣¶
飛龍在天乃位乎天徳¶
　朱子曰天徳即天位也葢惟有是徳乃宜居是位故以名之¶
亢龍有悔與時偕極¶
　程子曰時既極則處時者亦極矣¶
乾元用九乃見天則¶
　聖人於用九獨言乃見天則何也葢九為天數之則¶
<pb:KR1a0074_WYG_001-38b>¶
　天一天三天五合為九數也天則不可過故易不用¶
　九九而太𤣥用之豈易無見於此耶嫌過則也不然¶
　何以有亢龍之悔¶
乾元者始而亨者也利貞者性情也¶
　朱子曰利貞者性情也是乾之性情始而亨時是乾¶
　之𤼵作處共是一箇性情到那利貞處一箇有一箇¶
　性情百穀草木皆有箇性情了元亨方是他開花結¶
　子時到這利貞時方見得他底性情就這上看乾之¶
<pb:KR1a0074_WYG_001-39a>¶
　性情便見得這是那利貞誠之復¶
　　愚曰利貞者性情也此乃見乾之實體故識得此¶
　　性情則為成之者性為各正性命蓋造化到收歛¶
　　處方見也實體本質¶
乾始能以美利利天下不言所利大矣哉¶
　程子曰乾始之道能使庶𩔖生成天下蒙其美利而¶
　不言所利者葢無所不利非可指名也故賛其利曰¶
　大矣哉¶
<pb:KR1a0074_WYG_001-39b>¶
　　愚曰諸卦言利曰牝馬之貞曰建侯曰用獄曰涉¶
　　大川之𩔖皆指其所利惟乾無所不利非可指言¶
　　利某事利某物也大矣哉有不勝賛之辭¶
大哉乾乎剛徤中正純粹精也六爻𤼵揮旁通情也時¶
乘六龍以御天也雲行雨施天下平也¶
　程子曰大哉賛乾道之大也以剛健中正純粹六者¶
　形容乾道精謂六者之精極以六爻𤼵揮旁通盡其¶
　情義乘六爻之時以當天運則天之功用著矣故見¶
<pb:KR1a0074_WYG_001-40a>¶
　雲行雨施陰陽溥暢天下和平之道也¶
　　愚曰剛以氣言健以力行言中正以爻位言純粹¶
　　以卦體言两物相雜為雜不雜謂之純一物之雜¶
　　為駁不駁謂之粹精又義理之極致者也然乾之¶
　　全徳以卦舉之如人之有性方其静而未動孰有¶
　　窺其至者哉動而之爻則為情矣故或陽而陰或¶
　　剛而柔或當位或不當位或可或不可以六爻𤼵¶
　　揮其義隨所在而通之在卦為全在爻則為旁矣¶
<pb:KR1a0074_WYG_001-40b>¶
君子以成徳為行日可見之行也&KR0467;之為言也𨼆而未¶
見行而未成是以君子弗用也¶
　程子曰徳之成其事可見者行也徳成而後可施於¶
　物初方&KR0467;𨼆未見其行未成未成未著也是以君子¶
　弗用也¶
　朱子曰成徳已成之徳也初九固成徳但其行未可¶
　見耳¶
君子學以聚之問以辯之寬以居之仁以行之易曰見¶
<pb:KR1a0074_WYG_001-41a>¶
龍在田利見大人君徳也¶
　程子曰聖人在下雖已顯而未得位則進徳脩業而¶
　已學聚問辯進徳也寬居仁行脩業也¶
　朱子曰葢由四者以成大人之徳再言君徳以深明¶
　九二之為大人也¶
九三重剛而不中上不在天下不在田故乾乾因其時¶
而惕雖危无咎矣¶
　程子曰三重剛剛之盛也過中而居下之上上未至¶
<pb:KR1a0074_WYG_001-41b>¶
　於天下已離於田危懼之地也因時處順乾乾兢惕¶
　以防危故雖危而不至於咎君子順時兢惕所以能¶
　泰也¶
九四重剛而不中上不在天下不在田中不在人故或¶
之或之者疑之也故无咎¶
　程子曰四不在天不在田而出人之上矣危地也疑¶
　者未决之辭處非可必也或進或退唯所安耳所以¶
　無咎也¶
<pb:KR1a0074_WYG_001-42a>¶
　朱子曰九四非重剛重字疑&KR0283;在人謂三或者隨時¶
　而未定也¶
　　愚曰三四俱不中三猶在人危惕而免四離乎人¶
　　而未至乎天故設或以疑之或之者疑之也故無¶
　　咎夫天下皆知憂為心累而不知憂所當憂則憂¶
　　為心用天下皆知疑為心賊而不知疑所當疑則¶
　　疑為心功王通曰天下皆憂吾獨無憂乎天下皆¶
　　疑吾獨無疑乎此之謂也¶
<pb:KR1a0074_WYG_001-42b>¶
夫大人者與天地合其徳與日月合其明與四時合其¶
序與鬼神合其吉凶先天而天弗違後天而奉天時天¶
且弗違而况於人乎况於鬼神乎¶
　程子曰大人與天地日月四時鬼神合者合乎道也¶
　天地者道也鬼神者造化之迹也聖人先於天而天¶
　同之後於天而能順天者合於道而已合於道則人¶
　與鬼神豈能違也¶
　朱子曰大人即釋爻辭所利見之大人也有是徳而¶
<pb:KR1a0074_WYG_001-43a>¶
　當其位乃可當之人與天地鬼神本無二理特蔽於¶
　有我之私是以梏於形體而不能相通大人無私以¶
　道為體曽何彼此先後之可言哉先天不違謂意之¶
　所為黙與道契後天奉天謂知理如是奉而行之¶
亢之為言也知進而不知退知存而不知亡知得而不¶
知喪其唯聖人乎知進退存亡而不失其正者其唯聖¶
人乎¶
　程子曰極之甚為亢至於亢者不知進退存亡得喪¶
<pb:KR1a0074_WYG_001-43b>¶
　之理也聖人則知而處之皆不失其正故不至於亢¶
　也¶
　朱子曰知其理勢如是而處之以道則不至於有悔¶
　矣固非計私以避害者也再言其唯聖人乎始若設¶
　問而卒自應之也¶
　　愚曰知進而進進正也知退而退退亦正也知存¶
　　而守之知亡而違之則無亡也知得而取之知喪¶
　　而捨之則無喪也再言其唯聖人乎謂非餘人所¶
<pb:KR1a0074_WYG_001-44a>¶
　　能至或言大人或言聖人初無二也大人主有位¶
　　而言聖則化矣故於知進退存亡言之也乾六位¶
　　而致用之位四初勿用上無位也致用之位四而¶
　　中正之位二三危四疑也中正之位二而至尊之¶
　　位一曰五而已五位既尊龍德斯盛由是言之聖¶
　　人雖無心於位而位豈亦無補於聖人哉故曰聖¶
　　人之大寳曰位¶
　　總論曰文王以卦詞發揮乾之四德不過四字而¶
<pb:KR1a0074_WYG_001-44b>¶
　　已周公以爻詞發明處乾之道不過六十二字而¶
　　已而夫子之作為彖象文言以釋之者反復變化¶
　　無慮數百言彖之釋四德者一文言之釋四德者¶
　　凡二或以天德言或以人事言象之釋六爻者一¶
　　文言之釋六爻者凡四或以位言或以氣言或以¶
　　物言或以人言何其纖且悉如此葢乾旡所不包¶
　　者也故説卦曰乾為天在天之乾也為圜在象之¶
　　乾也為君為父在人之乾也為金為玉為寒為冰¶
<pb:KR1a0074_WYG_001-45a>¶
　　為大赤為馬為木果在地在物之乾也以天盡乾¶
　　則乾囿於天矣以人盡乾則乾局於人矣以地與¶
　　物盡乾則乾膠於地與物矣不分精粗一衮説了¶
　　非聖人胷襟廣大與乾為一則何以能體出乾道¶
　　之大哉雖然六位者乾之終始也而大明之者聖¶
　　人也六爻者乾之情也而發揮之者聖人也六龍¶
　　者六爻之變化而時乘之者聖人也葢龍陽物而¶
　　變化者聖人時乘之用變化不一所以有取於龍¶
<pb:KR1a0074_WYG_001-45b>¶
　　之&KR0467;見躍飛也以舜言之在側陋者&KR0467;也陶漁者¶
　　見也納于大麓者飛也倦勤而知退者不亢也以¶
　　夫子言之為魯司冦見龍也𫉬麟絶筆亢龍也出¶
　　𩔖拔萃者首出庶物也著書立言澤及萬世者萬¶
　　國咸寧也聖人雖有在上在下之不同而乘時以¶
　　處乾則一而已易以六爻文乾之道聖人以時乘¶
　　而盡處乾之變時龍在乾乘御在聖人故象之所¶
　　釋者皆以人事當之而文言又設二章明用九之¶
<pb:KR1a0074_WYG_001-46a>¶
　　天則而詳於乾之六爻淵矣哉大抵乾之一卦以¶
　　天德明聖人之事精粗一原顯㣲無間論六爻而¶
　　不及四德之妙則無以見天徳之寓於人論四徳¶
　　而不及六爻之變則無以見人事之㕘於乾四德¶
　　者六爻之大造化也六爻者四德之大運用也合¶
　　文王夫子之言而求之則可見矣雖然先儒言乾¶
　　聖人之分也可欲之善屬焉坤學者之事也有諸¶
　　已之信屬焉則學者果無與於乾耶非也乾有大¶
<pb:KR1a0074_WYG_001-46b>¶
　　人之事有聖人之事有君子之事非君子之外別¶
　　有大人也充實而有光輝之謂大則君子進而為¶
　　大人矣非大人之外別有聖人也大而化之之謂¶
　　聖則大人化而為聖人矣象不云乎君子以自强¶
　　不息君子自强而不息則大矣文言不云乎君子¶
　　行此四徳則乾大豈獨大人聖人能之而學者不¶
　　能乎然非自强不息則無以行此四徳非行此四¶
　　德則旡以純乎乾而臻大而化之之域堯兢兢舜¶
<pb:KR1a0074_WYG_001-47a>¶
　　業業禹孜孜湯檢身若不及文王純亦不已周公¶
　　坐以待旦夫子不厭不倦此聖人自强不息也顔¶
　　子欲罷不能曾子死而後已子路惟恐有聞子貢¶
　　何敢望囘子思行之弗篤弗措孟子願學孔子此¶
　　學者自强不息也自强不息非中庸至誠孰能當¶
　　之故嘗以為中庸之書自乾卦而出者也何以知¶
　　之乾之九二曰龍德而正中者也庸言之信庸行¶
　　之謹非中庸之所以得名乎一篇之中皆與乾合¶
<pb:KR1a0074_WYG_001-47b>¶
　　遯世不見知而不悔乾龍之&KR0467;也見而民莫不敬¶
　　乾龍之見也大德者必得其位乾龍之飛也戒謹¶
　　恐懼非乾乾乎其則不逺非天則之不亢乎君子¶
　　而時中則龍德之正中也君子誠之為貴則龍德¶
　　之閑邪存誠也故曰誠者天之道也又曰至誠無¶
　　息不息則久久則徵徵則悠逺悠逺則博厚博厚¶
　　則高明博厚配地高明配天自至誠至於配天皆¶
　　不息之功用也然則體乾之德當自中庸始體乾¶
<pb:KR1a0074_WYG_001-48a>¶
　　之自强不息當自中庸之至誠無息始¶
　¶
　¶
　¶
　¶
　¶
　¶
　¶
<pb:KR1a0074_WYG_001-48b>¶
　¶
　¶
　¶
　¶
　¶
　¶
　¶
　周易程朱𫝊義折衷卷一¶

